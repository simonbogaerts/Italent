<div class="container">
  <h3>UX South Africa 2018</h3>
  <h4>09/05/2018 - 11/05/2018 @ Sandton, Johannesburg </h4>
  <br>

  <p>User interface (UX) Design is een enorm belangrijk onderwerp waar je eigenlijk niets van hoort, tenzij het mis gaat. Het maakt niet uit dat je applicatie enorm goed werkt of er mooi uit ziet als de gebruiker niet weet hoe er mee gewerkt moet worden, bovendien moet een goede applicatie ook nog eens leuk zijn om ermee te werken!</p>
  <p>Zeker voor digitale producten zoals complexe sites, applicaties, online winkels en business projecten wordt UX design belangrijker en belangrijker als dit een directe invloed heeft op het success hiervan. </p>
  <p>UX design is een onderwerp waar in de opleiding redelijk weinig aandacht aan besteed is geworden, ik heb daarom van deze gelegenheid gebruikt gemaakt om het evenement UX South Africa 2018 bij te wonen. </p>
  <p>Dit evenement vindt plaats in Johannesburg en vindt plaats van 9 mei 2018 tot 11 mei 2018. Tijdens deze periode zullen nationale en internationale experts langs komen en zullen er meerdere seminaries plaats vinden rond het thema UX design. Deze dagen zullen dag per dag besproken worden.</p>
  <p>De eerste dag bestaat uit twee workshops, terwijl dag twee en drie volledig gevuld zijn met sprekers. Vreemd genoeg vindt de introductie ook pas plaats op dag 2.</p>
  <img src="../../../assets/images/uxsa/1.jpg" alt="Group going to campus"  class="img-fluid" />
  <br>
  <br>
  <br>

  <h5>Verslag</h5>
  <h5>Woensdag, 09/05/2018</h5>
  <p>De eerste dag van UX South Africa was in tegenstelling tot wat ik verwacht had een dag die volledig in het punt stond van workshops. In de voormiddag werd de workshop geleid door Vincent Hoffman, een Zuid Afrikaanse die oorspronkelijk afgestudeerd is als Socioloog. Dit deel van de workshop had dan ook een duidelijk psychologische en filosofische insteek.</p>
  <p>Tijdens deze workshop werden er vragen gesteld zoals “Als je een amateur architect geen huis laat ontwerpen, waarom laat je dan een amateur designer een applicatie ontwerpen?” of “Maken we eigenlijk niet de dingen die ons maken?”. Zeker geen gemakkelijke materie om de dag mee te beginnen, en niet wat ik verwacht had, maar wel bijzonder interessant.</p>
  <p>Gedurende zijn workshop waren er een aantal thema’s die geregeld terug kwamen. “Always design for the edge”, “experience design over user-experience design” en “human errors don’t exist, only designer errors” waren hier de belangrijkste.</p>
  <img src="../../../assets/images/uxsa/2.jpg" alt="Group going to campus"  class="img-fluid" />
  <br>
  <br>
  <p>Tijdens de namiddag werd het gesprek overgenomen door de Brit Tim Caynes, en werd er een workshop gegeven over een heel ander thema. Dit maal lag de focus vrijwel uitsluitend op het presenteren met een focus op user experience en het belang en structuur van een verhaal te vertellen tijdens een presentatie.</p>
  <p>In tegenstelling tot de workshop van in de voormiddag moest ik nu veel meer zelf doen. Tim gaf wat korte uitleg en ging dan over naar de workshop, deze bestond uit het spel “UX Poker”. Hierbij kreeg je vijf kaarten, de eerste kaart symboliseert een sector, de twee volgende een willekeurige API en de laatste twee beschreven een technologie. </p>
  <p>Met deze vijf moest dan op een kwartier tijd een product of service ontwikkeld worden en deze moest dan op een UX friendly manier voorgesteld worden aan de rest van de mensen in de zaal.</p>
  <p>Deze opdracht is enkele malen herhaald geworden en leed in sommige gevallen tot hilarische, maar uiterst vindingrijke presentaties. Deze opdracht toonde aan dat je na UX kan aanleren door hier tijd in te steken, want iedere iteratie van iedere “poker ronde” leiden bij iedereen tot betere resultaten.</p>
  <p>Zijn workshop werd afgesloten met een enorm grote opdracht waar je zonder al te veel context en weinig tijd een redelijk groot project moest bespreken in een presentatie. Nadat dit afgelopen was sloeg de klok 17.10 en zat de eerste dag van UX South Africa er al op.</p>
  <br>

  <h5>Donderdag, 10/05/2018</h5>
  <p>In tegenstelling tot wat je zou verwachten, werd de welkomstceremonie gehouden aan het begin van de tweede dag. Deze speech focuste er vooral op dat alle UX designers van Zuid Afrika verspreid zitten over verschillende gemeenschappen en dat het doel van UX South Africa is om ze allemaal samen te brengen en zo kennis te kunnen delen.</p>
  <p>De eerste spreker van vandaag was Tim Caynes, de designers van de tweede workshop de dag ervoor. Ditmaal kwam hij vertellen over het onderwerp “The Design of Learning Systems to Improve Patient Experiences”. Hierin vertelde hij over de combinatie van een website met AI die hij ontworpen had voor een verzekeringsmaatschappij. Deze website veranderde van design aan de hand van handelingen die gebeurde een toonde op deze manier een design dat toepasselijk was voor de bezoeker van de website. Zijn doel met dit scenario was duidelijk maken dat een AI het empathische gat tussen mens en machine kan achterhalen en opvullen. </p>
  <img src="../../../assets/images/uxsa/3.jpg" alt="Group going to campus"  class="img-fluid" />
  <br>
  <br>
  <p>De tweede spreker vandaag was Philip Moepya en zijn presentatie was getitled “The Digital Organisations of 2025 Using Design Thinking”. Hij vertelde kort over wat design thinking is, namelijk het begrijpen van mensen om daar vervolgens voor te kunnen designen. Hij vertelde over de oorsprong van dit begrip en over zijn verwachtingen van het resultaat van design thinking op de vierde industriële revolutie.</p>
  <img src="../../../assets/images/uxsa/4.jpg" alt="Group going to campus"  class="img-fluid" />
  <br>
  <br>
  <p>Vervolgens was Kathryn Richards aan de buurt. Haar seminarie was getiteld “Glancing at South Africa” en was heel wat persoonlijker dan dat van haar voorgangers. Zei vertelde eigenlijk over het parcour wat zei afgelegd heeft in haar leven om tot op dit punt te komen. Gedurende dit gesprek toonde ze voorbeelden van slechte design keuzes in het slechte leven en de oplossingen die hieruit zijn voortgekomen. </p>
  <img src="../../../assets/images/uxsa/5.jpg" alt="Group going to campus"  class="img-fluid" />
  <br>
  <br>
  <p>Na dit seminarie, wat weinig met IT te maken had, kwam Chris Dawson vertellen over “Have You High-Fived Your Developer Lately”.  Een seminarie dat veel lichter van toon was een als doel had aan te tonen dat developers en designers eigenlijk zo goed mogelijk moeten samenwerken met elkaar. De ene job kan nu eenmaal niet zonder de andere, en ze werken beter als ze elkaars werk wereld kennen.</p>
  <img src="../../../assets/images/uxsa/6.jpg" alt="Group going to campus"  class="img-fluid" />
  <br>
  <br>
  <p>We werden helemaal de IT wereld ingedompeld door Lizette Spangenberg in haar seminarie over het ontwikkelen van de UI en UX van een chatbot. Deze chatbot had als doel gebruikt te worden te worden in een verzekeringssector. Het hele design proces werd uit de doeken gedaan, zo werd besproken waarom alles er uit ziet zoals het er uitziet, waarom de chabot op een bepaald emanier spreekt, en de moeilijkheden die ze hadden bij het ontwikkelen van deze chatbot. Deze chatbot werd ook uitvoerig getoond aan het publiek. </p>
  <img src="../../../assets/images/uxsa/7.jpg" alt="Group going to campus"  class="img-fluid" />
  <br>
  <br>
  <p>Het laatste, oorspronkelijk geplande, seminarie was “A UX Design Consultant Journey” van Karabo Ngoatle. Dit was een enorm kort seminarie van net geen kwartier lang! Dit seminarie vertelde voornamelijk over hoe de spreker UX toepaste in het echte leven in het contact met zijn klanten en collega’s. </p>
  <img src="../../../assets/images/uxsa/8.jpg" alt="Group going to campus"  class="img-fluid" />
  <br>
  <br>
  <p>Normaal zou er achteraf een Q and A sessie plaatsvinden met de verschillende sprekers, maar omdat er door niemand vragen gesteld werden werd er besloten om nog een extra seminarie in te plaatsen, opnieuw verteld door Tim Cayne.</p>
  <p>Dit was het eerste seminarie van de voorbije twee dagen dat echt voldeed aan mijn verwachtingen en was bovendien bijzonder interessant. Hij vertelde hoe hoe een scherm voor een ziekenhuis applicatie moest opnieuw designen. Deze applicatie werd gebruikt door chirurgen tijdens een endovasculaire operatie en diende om een beeld te krijgen van de aorta bij het plaatsen van een stent.</p>
  <p>Hij vertelde in grote details waarvoor dit scherm diende en waar dit in de operatiezaal te vinden was en over het proces wat hij doorlopen heeft om te zorgen dat de nieuwe design voldeed aan de eisen van de chirurgen. </p>
  <p>Dit werd op een iets grappigere manier verteld dan alle voorgaande seminaries, maar was tegelijkertijd ook vele malen uitgebreider dan alles wat de voorgaande sprekers te vertellen hadden. </p>
  <p>Uiteindelijk deed hij dit allemaal voor het effect, want na een lange periode onderzoek en designen was het enige wat veranderd moest worden aan de applicatie maar een klein venster onderaan het scherm. Dit venster is wat kleiner gemaakt en de kleur is weggenomen. </p>
  <p>Dit was echter wel exact wat de chirurgen nodig hadden! Ze waren hier dan ook enorm tevreden over. Niet alles moet groter of flashier worden, sommige dingen worden beter als ze simpeler zijn.</p>
  <br>

  <h5>Vrijdag, 11/05/2018</h5>
  <p>De laatste dag werd opgestart door Gontse Mbela. Haar presentatie was getiteld “The UX and ICT4D Worlds Our Ready For A Black Panther Movement”. Haar presentatie was gericht op de Healthcare projecten die zij behandeld had. Deze projecten hadden vaak als doel technologieën te brengen naar mensen in Zuid Afrika die geen toegang hadden tot het internet en maar beperkte data voor hun smartphone hadden. De lessen die zij geleerd had hieruit werden via verwijzingen naar de recente Black Panther film concreet voorgesteld.</p>
  <img src="../../../assets/images/uxsa/9.jpg" alt="Group going to campus"  class="img-fluid" />
  <br>
  <br>
  <p>De volgende spreker was Dane Bowen, en was tot op dit moment de meest interessante spreker. Zijn presentatie was getiteld “Experience and Visual Design”. Deze behandelde eigenlijk niet meer dat al het werk wat hij verricht had over de jaren en welke en welke functies hij bekleed heeft gedurende deze periode. Maar hij vertelde hierbij uitvoerig over de de observaties en kennis die hij hieruit opgedaan heeft. </p>
  <p>Wat mij vooral interesseerde was hoeveel aandacht hij besteedde aan alle observaties en kennis die hij deze periodes op gedaan heeft. Hij verdeelde zijn  loopbaan op in 3 delen, namelijk die van “the creator”, “the manager” en “the explorer”. In tegenstelling tot de andere sprekers gaf Dane veel meer concrete voorbeelden en toonde hij deze bovendien ook nog. </p>
  <p>De essentie van zijn presentatie kwam erop neer dat je niet alleen empathie moet tonen naar de klanten waar je mee werkt, maar ook met de collega's waar je mee samen werkt. </p>
  <img src="../../../assets/images/uxsa/10.jpg" alt="Group going to campus"  class="img-fluid" />
  <br>
  <br>
  <p>Reshma Lalla verscheen op het podium met haar presentatie “Creating Charismatic Devices”. Haar hele presentatie stond in het punt van empathie. Wat is empathie? Waarom is het belangrijk? Hoe kan het beter gerealiseerd worden? Dit waren de vragen waar ze haar presentatie mee was begonnen. </p>
  <p>Vervolgens ging ze dit aantonen, dit begon nog vrij speels met een spelletje waar we onze vingers met een elastiek moesten samen binden en zo proberen onze telefoon van de grond op te rapen en en te ontgrendelen. </p>
  <p>Maar al snel werd het belang van empathie heel wat feller aangetoond. Reshma’s broer, Attish, had 10 jaar geleden bij een auto ongeluk zijn nek gebroken en was toen voor een periode volledig verlamd. Via revalidatie kon hij enkele lichaamsdelen terug bewegen, maar veel technologie is nog onmogelijk te gebruiken voor hem, het is simpelweg niet aangepast voor mensen met zijn beperkingen. Haar verhaal verteld eover hoe hij door middel van technologie die aangepast geworden is toch terug (ongeveer) kon lopen. </p>
  <p>Reshma wou hiermee aantonen dat alles eigenlijk “gedesigned” moet worden  met iedereen in het achterhoofd. Dit seminarie deed mij snel terug denken aan de opmerkingen van Vincent Hoffman, tijdens de eerst dag. “Design for the edge” zei hij toen meermaals. </p>
  <img src="../../../assets/images/uxsa/11.jpg" alt="Group going to campus"  class="img-fluid" />
  <br>
  <br>
  <p>De volgende persoon die ten tonele verscheen was Scott Gray. “UX With Soul” was de naam van zijn seminarie en ook hier kwam het begrip empathie weer naar boven. Alle belevingen die ontwikkeld worden moeten vanaf het begin al rekening houden met empathie, dit kan niet achteraf toegevoegd worden, anders zal dit leiden tot mindere resultaten.  </p>
  <img src="../../../assets/images/uxsa/12.jpg" alt="Group going to campus"  class="img-fluid" />
  <br>
  <br>
  <p>Vervolgens kwam een van de meest fascinerende sprekers aan bod van de hele conferentie, Jacqui Maroun met “Designing Beyond Surfaces”. De titel van dit seminarie kan je letterlijk nemen, het handelde over “How to design the best interface, without an interface”. </p>
  <p>Hierbij werden vier alternatieve aangehaald om applicaties te kunnen aansturen, namelijk voice. Hier ging ze snel over, want dit is niets bijzonder meer de dag van vandaag. </p>
  <p>Touch was het tweede alternatief, en deze nam vrijwel heel haar presentatie in beslag. Hier werd eerst uitleg gegeven over gestures en vervolgens kwam Google Soli aan bod. Dit was een technologie waar ik nog nooit van gehoord had, maar direct razend geïnteresseerd in was. Via Soli kunnen gestures uitgevoerd worden onder interface, via een speciale radar chip worden geluidssignalen uitgestuurd en op basis hiervan wordt bepaald welke gesture uitgevoerd is geworden. Implementaties in smartwatches en radio’s werden getoond en deze zagen er allemaal enorm interessant uit. Momenteel nog allemaal wat toekomstmuziek, maar iets om zeker naar uit te kijken! </p>
  <p>Vervolgens werd er nog even kort aandacht besteed aan body (AR/VR en mixed Reality) en als laatste was er breath. Het aansturen van applicaties via je adem was iets waar ik zelf nog nooit over nagedacht had, echt praktisch zag het er ook niet uit, maar interessant was het wel. </p>
  <img src="../../../assets/images/uxsa/13.jpg" alt="Group going to campus"  class="img-fluid" />
  <br>
  <br>
  <p>De laatste spreker van de avond was Vincent Hoffman. De naam van zijn presentatie zou ik je echter niet kunnen vertellen, want deze heeft hij nooit gegeven. Tijdens de introductie kwam hij aan de praat met het publiek en heeft hij een nieuwe presentatie geïmproviseerd over “Reputation of UX in South Africa”. </p>
  <p>Hierin handelde hij vooral over wat Zuid Afrika kan betekenen in de UX wereld. Aangezien iedereen op dit moment de manier UX van Europa volgde en “We design the world that designs us” vond hij dat de rest van de wereld probeerde iets te worden wat ze niet waren. </p>
  <p>Tijdens dit gesprek vertelde hij ook dat dit het perfecte moment was voor Zuid Afrika om met een andere gedachtegang aan UX te doen, één die meer gefocust is een propere ethiek en mensen niet als resources ziet, zoals dat de UX denkwijze van het westen meestal wel doet. </p>
  <p>Net zoals zijn workshop was dit weer een halve filosofieles, niet zo verwonderlijk aangezien hij eigenlijk een socioloog is van opleiding. </p>
  <img src="../../../assets/images/uxsa/14.jpg" alt="Group going to campus"  class="img-fluid" />
  <br>
  <br>
  <p>Inez Petel was de laatste spreker van UXSA 2018 en vond ik jammer genoeg maar een zwakke manier om het evenement af te sluiten na voorbije vier presentaties. Inez haar presentatie handelde over “communities” en hoe ze zelf de communities“Ladies that UX” heeft opgestart, en momenteel organiseert. </p>
  <br>

  <h5>Reflectie</h5>
  <p>Wat heb ik geleerd de voorbije drie dagen? Eerst, vooral, en uiterst belangrijk, dat mijn beeld van UX maar een heel erg klein deel van het begrip UX is. Bij aanvang van dit seminarie dacht ik dat UX de kennis was van hoe je een applicatie ontwerp die logisch en gebruiksvriendelijk is, die leuk is om te gebruiken. </p>
  <p>Dit is eigenlijk maar user-interface design (UI), en is maar één van de vele onderdelen van UX. Het eigenlijk concept omvat veel meer en kan je eigenlijk herleiden naar het ontwerpen van één der wat, met een oog op gebruiksvriendelijkheid en empathie. De allereerste dag waren de eerste woorden van Vincent al “Ik heb geen interesse in de tools die je gebruikt. UX heeft niets te maken met tools”, toen vond ik die woorden nog vreemd klinken, maar ondertussen snap ik wat hij bedoeld. Veel UI designers vermelden op hun cv dat ze een UX designer zijn omdat dit meer geld opbrengt. Maar dit zorgt ervoor dat er veel mensen niet meer weten wat UX eigenlijk echt is. </p>
  <p>Ik heb even moeten wennen aan dit gedacht, maar toen de seminaries eenmaal begonnen ging dat makkelijker. Bijna alle seminaries gingen nu eenmaal ook over veel abstractere begrippen dan dat ik verwacht had. Ik had verwacht te leren hoe een applicatie te ontwikkelen die UX-gewijs in orde zou zijn, maar dit was niet de bedoeling van deze conferentie. Het doel van deze conferentie kan ik eigenlijk makkelijk herleiden tot één woord, empathie. </p>
  <p>Ieder seminarie ging erom dat je altijd rekening moet houden met de eindgebruiker als je iets ontwikkelt. Wat je ontwikkeld is hierbij niet van toepassing, want dit principe geldt bij alles. Niet het seminarie waar ik op gehoopt had, maar wel één die met momenten wel een eye-opener was. </p>
  <p>Vooral de seminaries van Tim Caynes, Vincent Hoffman en Reshma Lalla hebben mij dingen bijgeleerd of doen nadenken over bepaalde onderwerpen. Tim toonde het belang van een grondig en uitgebreid research aan. Vincent zijn meer activistische “fight the system”-houding kwam redelijk vijandig over, maar dit maakten zijn woorden niet minder waar. En Reshma heeft met een hartverscheurend verhaal aangetoond wat alle andere probeerde aan te tonen. </p>
  <p>Ik heb veel interessante dingen bijgeleerd, maar niet alles was even interessant. Sommige seminaries deden me meer denken aan en lange “Hey kijk wat ik allemaal gedaan heb”-speech die gewoon empathie gebruikte als een excuus om hier te kunnen presenteren. Ook vind ik de thema’s van de conferentie een beetje te gelijkaardig als ik er nu op terugdenk. </p>
  <p>Ik zal vanaf nu op een andere manier nadenken als ik aan een applicatie werk, maar ik denk niet dat ik nog snel terug ga naar een UX seminarie, toch niet zolang het niet wat meer focust op UI. </p>
  <img src="../../../assets/images/uxsa/15.jpg" alt="Group going to campus"  class="img-fluid" />
  <br>
  <br>
  <br>
</div>