<div class="container">
  <h3>Study Buddy</h3>
  <h4>10/10/2016 - 19/10/2016 @ PXL</h4>
  <br>

  <p>Ieder jaar kunnen studenten die geslaagd zijn op Programming Basics zichzelf opgeven voor het Study Buddy initiatief. Hierbij is het de bedoeling dat je studenten bijles geeft die problemen hebben met het vak. De student die ik toegewezen heb gekregen was JR.</p>
  <p>JR had net zoals mij de richting “Sociale en Technische Wetenschappen” gevolgd, op exact dezelfde school als mij. Ik kon mij dus makkelijk inleven in zijn leefwereld en voelde vanaf dag 1 daarom ook al onmiddellijk een band met hem, omdat ik wist met welke vragen en problemen hij waarschijnlijk zou zitten. Ik dacht daarom ook de geknipte persoon te zijn om hem hiermee verder te kunnen helpen.</p>
  <p>Ik heb in het totaal drie sessies gehad samen met JR die dadelijk individueel besproken zullen worden. Bij aanvang van de eerste sessie had ik hem een email gestuurd met de vraag waar hij problemen mee had en waar hij precies op wou focussen tijdens deze bijlessen. Hierdoor kon ik een bijles samenstellen die gefocust was op zijn exacte pijnpunten.</p>
  <p>Bij aanvang van iedere sessie heb ik zelf enkele oefeningen samengesteld die iedere keer de concepten waar hij moeite mee had bevatten, ik heb ook een lijst opgesteld met problemen die ik verwachten tegen te komen en een ruwe tijdsplanning.</p>
  <br>

  <h5>Verslag</h5>
  <h5>Maandag, 10/10/2016</h5>
  <p>Wij zijn begonnen met een korte kennismaking van ongeveer een half uur. Waarbij zowel ik mij voorgesteld heb maar ook hij. In deze kennismaking heb ik vooral tijd gespendeerd aan zijn vooropleiding, voorgeschiedenis, zijn verwachtingen en heb ik gepolst hoe serieus hij al bezig was met de opleiding. Maar verder heb ik ook wat over die van mij verteld, aangezien we op vele plekken gelijkenissen vertonen.</p>
  <p>Na de kennismaking heb ik heel kort theoretisch informatie gegeven in verband met de vragen die hij mij op voorhand al stelde en die hij mij op dat moment nog extra vroeg, deze vragen gingen voornamelijk over de module operator. Maar je leert natuurlijk het meest door het te doen, en ben dus snel overgeschakeld naar de oefeningen die ik wou maken.</p>
  <p>Hier werd mij al snel duidelijk dat JR zijn grootste probleem wiskunde was. Veel van de oefeningen die ik voorbereid had gingen over wiskunde bewerkingen waar een aantal verschillende variabelen op een specifieke manier moesten worden samengeteld.</p>
  <p>Het duurde ook altijd wel even voordat hij doorhad hoe hij aan een oefening moest beginnen. In het begin melden hij mij dat hij niet wist hoe aan een oefening te beginnen, maar dit kwam omdat hij altijd al onmiddellijk begon te typen, zonder eerst na te denken over wat er precies allemaal gevraagd en gegeven was.</p>
  <p>Ik heb hem uiteindelijk daarom zijn oefeningen eerst op papier laten uitschrijven, zodat hij zeker wist wat hij ging maken. Verder heb ik hem ook gevraagd mij alles uit te leggen wat hij ging doen, zodat hij zelf ook wist waar hij aan bezig was en niet zomaar wat begon neer te typen.</p>
  <br>

  <h5>Vrijdag, 14/10/2016</h5>
  <p>We zijn de bijles begonnen met nog eens kort te overlopen wat we vorige keer gezien hebben. Ook heb ik hem gevraagd of hij zelf nog nieuwe vragen had hierover, zodat deze behandeld konden worden vooraleer we met nieuwe onderdelen begonnen. Hij zei dat dit niet het geval was en dat heb ik toen getest door hem een vraag te stellen over iets wat hij vorige keer moeilijk vond. Deze kon hij correct beantwoorden.</p>
  <p>Deze sessie was gefocust op loops, en net zoals vorige keer ben ik begonnen met een korte theoretische sessie gevolgd door oefeningen waar deze theorie in toegepast moest worden.</p>
  <p>Ik heb hem één oefening laten maken met een while-lus en één met een for-lus, zonder te zeggen welke hij moest gebruiken. Net zoals vorige keer heb ik hem ook eerst laten denken wat hij ging doen, vooraleer hij moest denken over hoe hij het moest doen. En hier vielen me twee dingen op, het eerste wat me opviel was dat hij al heel wat vlotter aan de oefeningen kon beginnen, en al een beter inzicht had in het programmaverloop. En dit plezierde me om te zien. Jammer genoeg viel me ook heel rap op dat hij niet hoe hij een lus moest opbouwen en dat hij niet begreep hoe deze vervolgens doorlopen werd. Ik heb de oefeningen toen even onderbroken om hier dieper op in te gaan, ook ben ik even dieper ingegaan op het correct opbouwen en lezen van een conditie, want dit had hij ook nog niet volledig onder de knie.</p>
  <p>Omdat hij bijna een PE had over de geziene leerstof had ik samen met hem de PE overlopen die ik het jaar ervoor gehad heb. Ik had geen tijd meer om deze samen met hem te maken en had daarom gevraagd dat hij deze zelf thuis zou maken en mij achteraf kon contacteren als hij klaar was of er vragen over had. Dit is jammer genoeg wel nooit gebeurd.</p>
  <br>

  <h5>Woensdag, 19/10/2016</h5>
  <p>De laatste sessie is helemaal anders uitgedraaid dan dat ik oorspronkelijk gehoopt had. Ik had oorspronkelijk gepland de leerstof te herhalen die hij normaal gezien zou hebben deze week, omdat hij mij niet had laten weten haar hij problemen mee had.</p>
  <p>Maar we hebben het grootste deel van de tijd ons gefocust gehad op de PE die hij net achter de rug had. Deze was enorm tegengevallen en hij zag het hierdoor even totaal niet meer zitten. Ik vond dit jammer om te horen maar had het ergens wel verwacht omdat hij de oefeningen nooit gemaakt had die ik hem altijd heb meegegeven. Ik besloot om de PE oefening samen met hem opnieuw te maken en alles zo stap voor stap uit te leggen.</p>
  <p>De problemen waar hij de vorige twee sessies mee zat waren op dit moment nog steeds een probleem. Hierdoor ben ik jammer genoeg niet aangekomen aan de theoretische uitleg die ik gepland had voor deze dag, omdat alle tijd naar oude leerstof ging.</p>
  <p>Toen het einde van de sessie er bijna aankwam heb ik de tijd genomen voor een evaluatie van de study buddy sessies en heb ik gevraagd wat hij ervan vond en of dit hem geholpen heeft. Hij vertelde mij van wel, en vertelde dat hij gewoon nog meer moest oefenen. Ik vroeg of hij nood had aan nog een vierde sessie, maar dit vond hij niet nodig.</p>
  <p>Ik vroeg of hij nog vragen had en omdat hij er toen geen had, vertelde ik dat hij mij altijd kon contacteren via email of facebook, mocht hij toch nog op problemen stuiten.</p>
  <br>

  <h5>Reflectie</h5>
  <p>Aangezien ik zelf weet hoe moeilijk  (en belangrijk) Programming Basics is als je zelf over weinig tot geen voorkennis beschikt, was ik snel overtuigd van het nut van het study buddy concept. Ik heb me zelf zonder hulp er doorheen kunnen krijgen, maar dit heeft me bloed, zweet, tranen en vooral veel tijd gekost. Maar je kan als student nu eenmaal niet blijven vragen achter hulp als je minder geluk hebt, de leerkrachten moeten natuurlijk ook verder met hun leerstof. Ik kan daarom makkelijk inzien waarom iemand zou kiezen om gebruik te maken van een study buddy. </p>
  <p>Omdat ik zelf geen voorkennis had toen ik de opleiding begon en alles zelf heb moeten aanleren, dacht ik de geknipte persoon te zijn voor deze taak. Ik weet hoe het voelt om alle informatie te zien en verwerken zonder voorkennis en kon me dus ook makkelijk inleven in deze studenten, dacht ik. Ik ging er van uit dat ik door mijn tips en tricks over te brengen er makkelijk voor zou kunnen zorgen dat JR ook zou slagen voor Programming Basics. Dit bleek jammer genoeg niet het geval.</p>
  <p>Vanaf het begin had ik moeite met de kennis, zoals deze voor mij duidelijk is, op een heldere manier over te brengen op JR. Hij op zijn beurt was ook niet de meest spraakzame tutee en leverde geen tot weinig feedback aan mij. Hierdoor wist ik niet of ik goed bezig was en of hij het nu daadwerkelijk wel begreep. JR zei altijd van wel als ik hierachter vroeg, maar of dat effectief zo is twijfel ik nog steeds aan.</p>
  <p>Iedere sessie lukte het mij beter en beter om mijn kennis duidelijk te verwoorden, maar ik had het gevoel dat enkel ik de persoon was die voordelen ondervond van deze bijlessen. De theorie die ik moest uitleggen waren voor mij duidelijker als ervoor, omdat ik er nu op een andere manier over had nagedacht. De oefeningen waar ik vorig jaar zo over sukkelde, kon ik nu op enkele minuten oplossen op een elegantere manier als ervoor.</p>
  <p>Maar mijn tutee was uiteindelijk niet geslaagd op zijn PE. Hierdoor heb ik toch wel een beetje het gevoel dat ik de tutorship niet tot een goed einde heb kunnen brengen. Ik denk dat als ik meer sessies had gegeven, of als ik ze kon overdoen dat ik wel een beter resultaat had kunnen neerzetten. Maar nu voelt het een beetje alsof ik mijn tutee tekort geschoten heb, ook al zei hij van niet.</p>
  
</div>